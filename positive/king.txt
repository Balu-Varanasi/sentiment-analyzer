పూర్తిగా నాగార్జున చరిష్మా మీద నడిచిన ఈ చిత్రం అసభ్యత,అశ్లీలం లేకపోవటం ఫ్యామిలలకి నచ్చే అంశం. కథకు పెద్ద సంభందం లేకపోయినా లేడీ విలన్ (మమతా మోహన్ దాస్)ని ఎంటర్ చేయిస్తుంది.

సరే అనుకునే లోపే వేరే వాళ్ళు (జయప్రకాష్ రెడ్డి,షాయిజి షిండే,కృష్ణ భగవాన్) విలన్స్ అని తేలుస్తుంది. మరి కాస్సేపటికి అబ్బెబ్బె..అసలు విలన్ ఎరవంటే అనే మరో ట్విస్టు విప్పుతుంది. అలా ఎక్కడో క్లైమాక్స్ లో అసలు ట్విస్టు విప్పుతుంది. ఇలా ఇన్ని ముళ్ళు ఉన్నా శ్రీను వైట్ల స్పాంటినిటి,జోక్స్ బాగా పండటం ప్లస్ పాయింట్. పాటల్లో కింగ్ టైటిల్ సాంగ్ బాగుంది. విడివిడిగా ఉన్నా బ్రహ్మానందం కామిడీ సన్నివేశాలు బాగా పండాయి.ఇక త్రిష ఎప్పటిలాగే గ్లామర్ డాల్ పాత్రను తనకలవాటైన రీతిలో పోషించింది.శ్రీహరి క్యారెక్టర్ పూర్తిగా అమాయికత్వంతో కూడింది కావటంతో సెకెండాఫ్ లో అతన్ని నాగార్జున టీజ్ చేస్తుంటే నవ్వు బదులు జాలి వేస్తుంది. అలాగే రెడీ,ఢీలలో అదరకొట్టిన మాస్టర్ భరత్ ఇందులో పెద్దగా ఉపయోగించుకోలేదు.డైలాగులు మరింత షార్పుగా ఉంటే ఇంకా బాగా పేలేవి. ఓం శాంతి ఓం తరహా స్పెషల్ సాంగ్ హడావిడిగా చుట్టేసిన ఫీలింగ్ తీసుకొచ్చి అందరూ ఊహించినంత కిక్కు ఇవ్వలేకపోయింది. ప్రసాద్ మురెళ్ళ కెమెరా,వర్మ ఎడిటింగ్ పనితనం బాగుంది. ఇక కథా రచయితలుగా గోపీ మోహన్,కోన వెంకట్ మరికాస్త మనస్సు పెట్టి స్క్రిప్టు వంటకం చేస్తే బాగుండేది. శ్రీను వైట్ల దర్శకత్వంలో ఈ సారి గ్రాఫిక్స్ ఎక్కువ చోటు చేసుకున్నాయి. అయితే ఆయన తరహా కామెడీ పంచ్ లు పడినప్పుడు బాగా రెస్పాన్స్ వస్తోంది.

మంచి ఓపినింగ్స్ తెచ్చుకున్న ఈ సినిమాకు ఎక్కువ ఎక్సెపెక్ట్ చేయకుండా వెళ్ళి ,కొన్ని లోపాలుని పూర్తిగా వదిలేస్తే...బాగుందనిపిస్తుంది.అలాగే సెకెండాఫ్ లో కొంత ట్రిమ్ చేస్తే బాగుండుననిపించే ఈ చిత్రం టైం పాస్ కి పనికొస్తుంది. ట్రై చేయచ్చు.

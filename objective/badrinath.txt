స్టైలిష్ స్టార్ అల్లు అర్జున్ స్టార్ గా తన స్టామినను నిరూపించుకోవటానికి ఓ డైనమిక్ పాత్రలో 'బద్రీనాథ్' సినిమాతో ఈ వారం ప్రేక్షకుల ముందుకు వచ్చాడు. 

పద్మశ్రీ అల్లు రామలింగయ్య సమర్పణలో గీతా ఆర్ట్స్ బ్యానర్ ఫై అల్లు అరవింద్ ప్రతిస్థాత్మకంగా ఈ చిత్రాన్ని నిర్మించాడు. వివి వినాయక్ దర్శకత్వంలో రూపొందిన ఈ చిత్రంలో అల్లు అర్జున్ కు జంటగా తమన్నా హీరోయిన్ గా నటించింది. ప్రకాష్ రాజ్, రఘుబాబు తదితరులు ప్రధాన పాత్రలు పోషించారు. తొలిసారి వినాయక్ సినిమాకు కీరవాణి బాణిలను అందించారు. విడుదలకు ముందే ఎన్నో అంచనాలకు కేంద్ర బిందువు అయింది ఈ సినిమా. 
దీనికి కారణం ఈ సినిమా నిర్మాత అల్లు అరవింద్ ఈ సినిమాకి ఇచ్చినటువంటి పబ్లిసిటీ. విడుదలకు ముందు ఎవరినోట విన్నా బద్రీనాథ్ సూపర్ డూపర్ హిట్ అంటూ ఊదరగోట్టారు. 
మనరాష్ట్రంలోనే కాకుండా పక్క రాష్ట్రాలలో కూడా తనకు ఏర్పడిన ఇమేజ్ ను వ్యాపారంగా మార్చుకోవాలని ప్రయోగాలను పక్కన పెట్టి సంచలనం కోసం బద్రీనాథ్ సినిమాతో
ఒక అడుగు ముందుకేసిన అల్లు అర్జున్ ఆ ప్రయత్నం లో ఎంతవరకు విజయం సాధించాడో, పరాజయం పాలయ్యాడో చూద్దాం. 

ఎక్కువ పబ్లిసిటీ, మరన్ని అంచనాలతో విడుదలైనటువంటి బద్రీనాథ్ అభిమానుల అంచనాలను అందుకుందా లేదా అనేది చూద్దాం..

భీష్మనారాయణ్‌ (ప్రకాష్‌రాజ్‌) ఉత్సాహవంతులైన యువ బృందానికి శిక్షణ ఇచ్చి యోధుల్ని తయారు చేస్తూ ఉంటారు. 
ఆ యోధులలో ఒకరు బద్రి(అల్లు అర్జున్). భీష్మనారాయణ్‌ ఇచ్చినటువంటి కఠినమైనటువంటి ట్రైనింగ్ శిక్షణలో తనదైన ముద్రని వేస్తాడు బద్రి. 
అతని నైపుణ్యాలను చూసినటువంటి భీష్మనారాయణ్‌ ఒక్కొక్కరినీ ఒక్కో పుణ్యక్షేత్రానికి క్షేత్ర పాలకుడిగా నియమిస్తారు. 
బద్రినాథ్‌కి బద్రినాథ్‌ క్షేత్రం దక్కుతుంది. ఒకరోజు బద్రినాధ్ క్షేత్రానికి అలకానంద (తమన్నా) వస్తుంది. 
అలకానంద యువతికి దేవుడంటే నమ్మకం లేదు. 
అలక ప్రాణాలకు శంకర్(కెల్లీ దోర్జి) నుంచి ముప్పు ఉందని తెలుసుకున్న బద్రి ఆమెను కాపాడే బాధ్యతను తన భుజస్కందాలపై వేసుకొంటాడు‌. 
కానీ బద్రి సాహసాలకు, భక్తికి మెచ్చిన భీష్మ నారాయణ అతన్ని తక్షశిలకు తన తరవాత గురువును చేయాలనుకుంటాడు. అలా ఉండాలంటే ఆజన్మాంతం బ్రహ్మచారిగా ఉండాలి. 
దాంతో బాధపడుతున్న అలకనందను ఓదారుస్తూ ఆమె ప్రేమిస్తుంది తననే అని తెలియక బద్రీనాథ్ కు మొక్కుకో నీ ప్రియుడు నీకు దక్కుతాడు అని చెబుతాడు బద్రి. 
అటువంటి సమయంలో అలకనందాదేవి బద్రినాధ్ ప్రేమలో పడడం, తన ప్రేమని సక్సెస్ చేయాల్సిందిగా బద్రినాధ్ దేవుడుని ప్రార్దించడం జరుగుతుంది. 
ఆ తరవాత ఏం జరిగింది? బద్రినాథ్‌-అలకల మనసులు ఎలా కలిశాయి అనేదే చిత్ర కథ.

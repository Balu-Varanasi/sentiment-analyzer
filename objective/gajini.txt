తెల్సిన కథే మళ్ళీ... ఎయిట్ పాక్స్ గల సంజయ్ సింగానియా(అమీర్ ఖాన్) సెల్ ఫోన్స్ రంగంలో పేరున్న పెద్ద పారిశ్రామిక వేత్త.అయితే దురదృష్ణం ఏమిటంటే.. అతను షార్ట్ టైమ్ మెమరీ లాస్ కంప్లైంట్ తో భాధ పడుతూంటాడు. అంతేగాక అతని ప్రేయసి కల్పన(అశిన్) దారుణ మరణానికి కారణ మైన గజనీ(ప్రదీప్ రావత్) అనే విలన్ ని పట్టుకోవాలని పట్టుదలతో తిరుగుతూంటాడు.దాంతో వ్యాపారాలన్నీ పట్టించుకోకుండా ఎప్పుడూ తన ప్రేయసి ప్లాట్ లోనే ఉంటూ..మర్డర్ ప్లాన్స్ వేసుకుంటూ..అమలు పరుచుకుంటూ గడిపేస్తూంటాడు. అయితే అతనికి తనకు షార్ట్ టైమ్ మెమరీ లాస్ ఉందని తెలియటంతో (మరీ ప్రతీ పది హోను నిముషాలకూ ఒకసారి జ్ఞాపక శక్తి రీప్రెష్ అయిపోతూంటుంది) దానిని నమ్ముకోకుండా ఓ చక్కని ఆలోచన చేస్తాడు. తన శరీరంపై తనకు కావల్సిన ఫోన్ నెంబర్స్ ,గుర్తులూ టట్టూల రూపంలో రాసుకుని,ఓ పోలరాయిడ్ కెమెరాతో ఫొటోలు తీసుకుంటూ వాటినాధారంగా విలన్ ని వెతుకుతూంటాడు. మరో ప్రక్క ఇతనిపై అనుమాన పడిన ఓ పోలీస్ ఆఫీసర్ ఇతన్ని దగ్గరగా వెంటాడుతూంటాడు. అలాగే ఈ ప్రయాణంలో అతనికి సునీత(జియాఖాన్) అనే మెడికల్ స్టూడెంట్ పరిచయమవుతుంది. అయితే ఆమె కూడా సంజయ్ ని అనుమానించి విలన్ గజనీకి అతని ఎడ్రస్ చెప్పి జాగ్రత్తగా ఉండమని హెచ్చరిస్తుంది. ఈ క్లిష్ట స్ధితిలో సంజయ్ తన పగ ఎలా తీర్చుకున్నాడు. అసలు గజనీ ...కల్పనని చంపాల్సిన పరిస్ధితి ఎందుకొచ్చింది వంటివన్ని తెరపై చూడాల్సిన విషయాలే.


ఒక సినిమా హిట్టైతే అదే ఫార్మెట్ ని నమ్ముకుంటూండటం హీరోలకు అలవాటు. రీసెంట్ గా రంగం చిత్రంతో తెలుగువారికి దగ్గరైన జీవా ..అందులోని క్లైమాక్స్ ట్విస్ట్ భాక్సాపీస్ వద్ద కలెక్షన్స్ వర్షం కురిపించటంతో మళ్ళీ క్లైమాక్స్ ట్విస్టునే మరోసారి నమ్ముకుని గెలుద్దామని వచ్చాడు. అయితే అంత ఓపిగ్గా క్లైమాక్స్ ఎప్పుడో వచ్చే ట్విస్టు కోసం ఎదురుచూసే ఓపిక లేని జనం మరి ఈ సినిమాని ఏ మేరకు గెలవనిస్తారో చూడాల్సిందే.

జీవా(జీవా) ఓ ప్రత్యేకమైన పనిమీద ముంబై వస్తాడు.అక్కడున్న రమణ(నంద) అనే డాన్ కు దగ్గరవ్వాలని ప్రయత్నిస్తూంటాడు. అంతేగాక రమణకు తను అంజలి(తాప్సి)కి మధ్యన నడిచిన ప్రేమ కథను చెప్తాడు. అది పూర్తవగానే డార్లింగ్ తరహా ట్విస్టు రివిల్ అయ్యి ఇంటర్వెల్ వస్తుంది. ఆ తర్వాత బిజెనెస్ మ్యాన్ అయిన అంజలి తండ్రి ని ఓ షూట్ అవుట్ లో మరణిస్తాడు. దానికి కారణం రమణ. దాంతో రివేంజ్ తీర్చుకోవాలని భావించిన అంజలి..రణనని పోలీసులుకు పట్టిచ్చిస్తే పెళ్ళికి ఒప్పుకుంటాను అంటుంది.అయితే ఆ హత్యకు సాక్ష్యం ఉండదు. ఆ పరిస్దితుల్లో జీవా ఏం చేసాడు. తన ప్రేమను ఎలా గెలిపించుకున్నాడనేది మిగతా కథ. 


గెలుద్దామనే వచ్చాడు కానీ...(రివ్యూ).

తెలుగులో అతనొక్కడే తో హిట్టు కొట్టిన కళ్యాణ్ రామ్ ఆ తర్వాత వచ్చే కథలన్నీ కేవలం ట్విస్టులని నమ్ముకుని చేసినవే. దాంతో అతని కెరీర్ లోనూ ఆ తర్వాత ఒక్క హిట్టూ పడలేదు. ఇప్పుడు జీవా ని చూస్తూంటే అదే రూటులో ప్రయాణం పెట్టుకున్నట్లున్నాడు. రంగం హిట్టుకి కారణం క్లైమాక్స్ ట్విస్ట్ కాకుండా అప్పటిదాకా కథ నడిపించిన విధానం. వేరే వాళ్లుని విలన్ గా ప్రొజక్టు చేస్తూ చివరలో అస్సలు విలన్ ని రివిల్ చేసి షాక్ ఇస్తాడు. మహేష్ పోకిరీలోనూ కథ అలాగే జరుగుతుంది. కథ మొత్తం ఓకిరి..మాఫియా ముఠాలు అన్నట్లు సాగి చివరిలో పోలీస్ ఆఫీసర్ అని రివిల్ అవటం సక్సెస్ ని ఇచ్చింది. అదే ఇక్కడ మిస్సైంది. 

ఫైనల్ క్లైమాక్స్ వద్ద ఉన్న ట్విస్టు ఎంతవరకూ ప్రేక్షకులపై ప్లే అవుతుందనేదానిపై ఆధారపడిన ఈ చిత్రం తెలుగునాట పెద్దగా వర్కవుట్ అయ్యేటట్లు కనపడటం లేదు.ఇక ఇంటర్వెల్ వట్టద్ద వచ్చిన ట్విస్టు గతంలో డార్లింగ్ సినిమాలో తెలుగువారు చూసిందే కాబట్టి అక్కడ షాక్ అవటం కష్టం. ఇవన్నీ బేరీజు వస్తే...ఈ సినిమాతో తెలుగులో నిలబడుదామనుకున్న జీవా ఆశలపై నీళ్ళు ఒలికినట్లే కనపడుతున్నాయి.


ప్రేక్షకుల్ని కూడా క్షేత్ర పాలకుల్ని చేసిన బద్రీనాధ్.

గతంలో రచయిత చిన్ని కృష్ణ రచించినటువంటి గంగోత్రి, నరసింహానాయుడు, ఇంద్ర లాంటి కధలతో సంబందం లేకుండా కొత్త కధను తయారు చేశారు. 
ముఖ్యంగా కధను తయారు చేసేటప్పుడు చిన్ని కృష్ణ గారు ప్రేమ గోప్పదా లేక బాధ్యత గోప్పదా అనే రెండు అంశాలను దృష్టిలో పెట్టుకోని ఎవరికీ అర్ధం కాకుండా కధను తయారు చేసినట్లు ఉన్నారు. 
సినిమాని చూసిన వారందరికి చిన్ని కృష్ణ ఇంత కాలం బద్రినాధ్ కధ గురించి చెప్పినటువంటి మాటలు అంతా తేలిపోయాయి. 
ఈ సినిమాలో హీరో పాత్ర తప్ప మిగిలినటువంటి ఎవరి పాత్రలు కూడా అంత ఆసక్తిగా లేవు. కధనంలో పట్టులేదు. 
ఇక సినిమా మొదటి భాగానికి వస్తే సగంలోనే కధ మొత్తం అర్దం అయిపోవడంతో సెకండ్ హాఫ్ అంతా భారంగా నడుస్తుంది. 
గతంలో వివి వినాయక్ తీసినటువంటి సినిమాల్లో పెద్దగా కధ లేకపోయినప్పటికీ సూపర్ డూపర్ హిట్ కోట్టినటువంటి సందర్బాలు ఉన్నాయి. 

అసలు వివి వినాయక్ నుండి ఆయన అభిమానులు ఇటువంటి కధను మాత్రం ఆలోచించి ఉండకపోవచ్చు. 
నాకు తెలిసి ఈ సినిమా వివి వినాయక్ గతంలో తీసినటువంటి సినిమాలతో పోల్చితే గనుక కొంచెం సత్తా లోపించింది అనే చెప్పాలి. 
చిన్ని కృష్ణ రచించినటువంటి కధలో స్పష్టత లేకపోవడంతో ఈసినిమాకి పనిచేసినటువంటి మిగతా సాంకేతిక నిపుణులు కష్టం మొత్తం వృధా అయిందని చెప్పాలి. 
ఈ సినిమాలో మనం ఇంకోదాని గురించి చెప్పుకోవాలి. 
అదేంటి అంటే చాలా వరకు అల్లు అర్జున్ మెగాస్టార్‌ని ఇమిటేట్ చేసే ప్రయత్నం చేశాడు. 
ఆ ప్రయత్నంలో కూడా విఫలం అయ్యాడనే చెప్పుకోవాలి. ఎప్పుడైనా మెగాస్టార్ నుండి నేర్చుకోవాలే గానీ ఆయన అంత అవ్వాలని అల్లు అర్జున్ అనుకోవడం అవివేకం. 
భీష్మ నారాయణగా ప్రకాష్ తన సహజ శైలిలో నటించిన పాత్రలో క్లారిటీ లేక చివరికి వచ్చేసరికే తెల్లబోయింది. 
ఇత కమెడియన్స్ బ్రహ్మానందం, యం.యస్, కృష్ణ భగవాన్, ధర్మవరం చేసినటువంటి కామెడీ కొంచెం ఫరవాలేదని అనిపించింది.

చివరగా ఈ సినిమాకి పెద్ద ఆకర్షణగా మాత్రం అల్లు అర్జున్ డాన్సులేనని చెప్పుకోవాలి. 
మొదటి భాగంలో కామెడీ ఫరవాలేదని అనిపించింది. పీటర్ హెయిన్స్ చేసినటువంటి ఫైట్స్ మాత్రం అదరహో అని అనిపించాయి. 
సెకండ్ హాఫ్ గనుక మరింత బాగుంటే ఈసినిమా గ్యారంటీగా సూపర్ డూపర్ హిట్ అయ్యేది. సినిమాలో హింసను కూడా ఎక్కువగా ఉంది. 
తమన్నా మాత్రం అభినయం కంటే కూడా అందాల ప్రదర్శనకే ఎక్కువ ప్రాదాన్యం ఇచ్చింది. మొత్తానికి ఫ్యామిలీ ఆడియన్స్‌కి సినిమా ఏమంత ఎక్కక పోయినా అల్లు అర్జున్ ఫ్యాన్స్‌కి మాత్రం నచ్చుతుంది. 
ఎందుకంటే ప్రతి సినిమాలోను ఏదో కొంత వైవిధ్యాన్ని ప్రదర్శించాలని అల్లు అర్జున్ అనుకుంటాడు కాబట్టి.

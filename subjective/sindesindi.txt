
'కామిడి సినిమాలన్నిటిలో అల్లరి నరేష్ హీరో ఎలా అవడో...అల్లరి నరేష్ హీరోగా చేసే సినిమాలు అన్ని కామిడీగా అవ్వవు' అనే అద్బుతమైన సత్యాన్నితెలుగు ప్రేక్షకులకు తెలపటానికి తీసినట్లున్న ఈ చిత్రం ఓపినింగ్స్ వరకూ మంచి క్రేజ్ తెచ్చుకోగలిగింది. పాయింటుగా వినటానకి బాగానే అనిపించే ఈ చిత్రంలో సీమ ప్యాక్షన్ సంభంధం లేకుండా దూరిపోయి కథను కకావికలు చేసిపారేసింది. దాంతో ప్రేక్షకులు కూడా బయిట ఎండల నుంచి తప్పించుకునేందుకు మార్గంగానే భావిస్తున్నారు తప్ప సినిమాను పెద్దగా ఎంజాయ్ చేస్తున్నట్లు కనపడటంలేదు.
అయితే మరీ ఆత్మహత్యలు చేసుకోవాలని తలంపు తెచ్చే సినిమాలు కన్నా ఇది బెటర్ అని అనిపించి ఓకే చేయిస్తుంది.

''ఆద్యంతం నవ్వులు పంచే చిత్రమిది. నరేష్‌ హావభావాలు, అతని మాట తీరు కితకితలు పెట్టిస్తాయి. అంతులేనంత సంపద ఉండి కూడా... ఏమీ లేనట్టు ప్రవర్తించడంలో ఓ గమ్మత్తు ఉంటుంది. అదే మా సినిమాలో చూపిస్తున్నాం అంటూ ఊదర కొట్టిన సినిమాలో నిజానికి ఆ పాయింట్ మీద చేసిన ప్లే కు సంభందించిన సీన్స్ కొత్తగానూ ఏమీలేవు.అలాగే పెద్దగా పేలనూ లేదు. అలాగే ఫస్టాఫ్ లో ఈ తరహా పేద,దనిక ప్లే అయిపోవటంతో సెకండాఫ్ కోసం ఫ్యాక్షన్ నేపధ్యాన్ని ఎన్నుకుని కథను సీమలోకి పంపారు. దాంతో కథ కొత్త యాంగిల్ తీసుకుందనుకున్నారు కానీ అనుకున్న పాయింట్ కి సంభందం లేకుండా పోతోందని భావించకలేకపోయారు. అలా స్క్రిప్టు తన ఇష్టం వచ్చిన మలుపులు తిరుగుతూ పోవటంతో స్టోరీ లైన్ లో స్పష్టత పోయి చూస్తున్న ప్రేక్షకుడుకి తాను రెండు వేరు వేరు అల్లరి నరేష్ సినిమాలు చూస్తున్నామా అన్న ఫీలింగ్ ఏర్పడింది. అంతేగాక ఫ్యాక్షన్ ని సీరియస్ గా చూపెడుతూ...కామిడీ నేరేషన్ లో ఒప్పించాలని చూసారు. అలా చేయటంతో చివర్లో ఆ ఫ్యాక్షన్ నాయకులు మారటం, కథకు సంభందం లేని ఎమేషన్స్ ,ఉపదేశాలు వచ్చి చేరాయి. దాంతో ఎంత కామిడీ డైలాగులు, పేరడీ సీన్స్ పెట్టినా అప్పటికప్పుడు నవ్వించగలిగాయే తప్ప సినిమాకు పెద్దగా ఉపయోగపడి కథలో కలవలేకపోయాయి.టెక్నికల్ చూస్తే అన్ని విబాగాలు రెగ్యులర్ అల్లరి నరేష్ సినిమాకు చేసినట్లుగానే ఏదీ సీరియస్ గా పనిచేయలేదని అర్దమవుతుంది.ఇక నరేష్ నటన విషయానికి వస్తే ఏ డైలాగుకు ఏ రకమైన ఎక్సప్రెషన్ ఇస్తాడు అని ప్రేక్షకుడు ఊహించి చెప్పేయగలుగుతున్నాడు. ఎందుకంటే ఏ సినిమాలో చూసినా అవే ఎక్సప్రెషన్స్. హీరోయిన్ విషయానికి వస్తే ఆమెలో అసిన్ పోలికలు ఉన్నాయి. అవి ఆమెకు ప్లస్ అయ్యే అవకాశం కనపడుతోంది. మిగతా సీనియర్ ఆర్టిస్టులు తమ పరిధిమేరకు సినిమాను మోసుకుంటూ వెళ్ళిపోయారు. పాటల్లో 'ఆకాశంలో ఒక తార' (సింహాసనం సినిమాలోది) రీమిక్స్ కు మంచి రెస్పాన్స్ వచ్చింది. అలాగే ఇవివి సత్యనారాయణ తరహాలో ప్లాన్ చేసిన క్లైమాక్స్ సాంగ్ కూడా బావుంది. ఖలేజా,సింహా ప్యారడీలకు మంచి రెస్పాన్స్ వచ్చింది. బ్రహ్మానందం ఎపిసోడ్ ఫరవాలేదనిపిస్తుంది. 

ఫైనల్ గా ధియోటర్ కే వెళ్ళి చూడక్కర్లేదు టీవి లో చూసినా పర్వాలేదనిపించే ఈ చిత్రాన్ని ఏదో ఒక సినిమా చూసెయ్యాలి అని ఫిక్సై ధియోటర్ కు వెళ్ళటానకి మంచి ఆఫ్షన్. అసబ్యత,శృంగారం,కామిడీ ఏదీ పెద్దగా లేని ఈ చిత్రం ఫ్యామిలీలు వేసవిలో చూడడానికి ఆఫ్షన్ గా పెట్టుకోవటానకి ఒక్కసారి ఆలోచించటం బెస్ట్.

పిల్ల జమిందార్ రివ్యూ

సినిమా సినిమాకు తనలోని నటుడన్ని మెరుగు పరుచుకుంటూ ఎదుగుతున్నాడు హీరో నాని. తాజాగా పిల్ల జమిందార్ సినిమాతో ప్రేక్షకులను ఎంటర్‌టైన్ చేయడానికి థియేటర్లో వాలాడు.

నటన విషయానికొస్తే... నాని నాచురల్‌గా నటించాడు. గతంలో కంటే తన యాక్టింగ్ టాలెంట్‌ను మరింత మెరుగు పరుచుకున్నాడు. తన ఒక రకంగా చెప్పాలంటే సినిమాను ఒంటి చేత్తో నడిపించాడు. హీరోయిన్లు హరిప్రియ, బింధు మాధవి పాత్రలకు తగిన విధంగా నటించాడు. బింధు మాధవి హాట్ గా కనిపించడంతో పాటు తన అందంతో ఆకట్టుకుంది. నానికి క్యారెక్టర్ కు సపోర్టుగా ఉండే పాత్రలో బింధుమాధవి, నాని క్యారెక్టర్ లో మార్పుకు కారణమయ్యే పాత్రలో హరిప్రియ బాగా నటించారు. ఇక హాస్టల్ వార్గెన్ గా రావు రమేష్, తెలుగు లెక్చరర్ గా ఎంఎస్ నారాయణ ఆకట్టుకున్నారు. వెన్నెల కిషోర్ తనదైన మార్కు కామెడీతో ఆకట్టుకున్నాడు. అవసరాల శ్రీనివాస్ ఇతర నటీనటులు వారి పరిధిమేర రాణించారు. మేఘన నాయుడు ఊటం సాంగ్ ఊరమాస్ పాటగా స్టెప్పులేయిస్తుంది. 

సాయి శ్రీరామ్ కెమెరా పనితనం బాగుంది. అయితే సెల్వగణేష్ అందించిన సంగీతం పెద్దగా ఆకట్టుకోలేదనే చెప్పాలి. చంద్రశేఖర్ రాసిన డైలాగ్స్ ఆకట్టుకున్నాయి. 

కథ, కథనానికి తోడు దర్శకుడి పని తీరు, నాని యాక్టింగ్ సినిమాను ప్రేక్షకులు మెచ్చే వినోదాత్మక చిత్రంగా నిలబెట్టాయి. పంచ్ డలాగులు, కామెడీ అంశాలను పేల్చడంలో దర్శకుడు అశోక్, నాని కాంబినేషన్ బాగా వర్కౌట్ అయింది. కామెడీ ఎంటర్‌టైన్‌మెంట్ చక్కగా కుదిరాయి. అలాగే గుండెను తట్టే సెంటిమెంటు సీన్లు కూడా అంతే బాగా కుదిరాయి. మొత్తం మీద ‘పిల్ల జమిందార్’ఫ్యామిలీతో చూడదగ్గ చక్కనైన ఎంటర్ టైన్మెంట్ సినిమా అని చెప్పొచ్చు.
